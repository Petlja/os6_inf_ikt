Час 2. Организација и управљање подацима
========================================

.. infonote::
 
 На овом часу ћемо говорити о:
    •	чувању, организовању и проналажењу  података локално и у облаку;
    •	копирању/преносу докумената са екстерних уређаја и меморија.

Морамо имати на уму да су неорганизовани подаци налик радном столу на коме су свеске и књиге разбацане на све стране. Сигурно ћемо на таквом столу веома тешко за кратко време пронаћи оно што тражиш. Једино решење је да кренемо са сређивањем стола.
Исту логику треба да пренесемо на свој дигитални уређај. 

Подаци (слике, текст, видео и звучни записи, презентације) треба увек да буду лако и брзо доступни. Важно је да све датотеке паметно распоредимо – организујемо тако што ћемо их сместити у одговарајуће фасцикле. 
Податке чувамо на тврдим дисковима, меморијским картицама, USB меморијама или на интернету – у облаку података. За организацију података на дигиталном уређају најчешће користимо програме који су део оперативног система. 

 
Слика. Програм Explorer 1-тврди дискови, 2 – USB меморије, 3 – Подаци о имену рачунара, корисника, врсти процесора и количини RAM меморије 
Пожељно је да податке који су важни копирамо са рачунара на USB меморију, преносиви тврди диск и/или у облак података. Тако ћемо их сачувати у случају да дође до непредвиђеног отказивања тврдог диска на рачунару.

Копирање и премештање датотека и фасцикли 
-----------------------------------------

Датотеке и фасцикле копирамо или премештамо помоћу програма за организацију података. Ове године показаћемо ти нове начине за копирање и премештање података. 

У програму за организацију података поред приказа места на којем се налази жељена датотека/фасцикла коју желиш да преместиш потребно је да приказажеш и место на које желиш да пребациш податке. Кликом на стрелицу   поред иконе рачунара    стрелица ће променити боју   и приказаће се листа свих спољних меморија за трајно чување података. Тврди дискови су означени  иконама 
  , при чему прва икона означава да је на локалном диску C инсталиран  оперативни систем. USB меморије су означене иконама  .

Кликом на датотеку/фасциклу  коју желиш да копираш, превлачењем (истовремено држање притиснутог примарног тастера и померање миша) до жељене локације и отпуштањем примарног тастера на жељеној локацији, копираш датотеку/фасциклу на жељену локацију.
  
Слика. Копирање фасцикле на USB меморију

Да би преместио датотеку/фасциклу потребно је да приликом превлачења на жељену локацију држиш притиснут тастер Shift.
  
Слика. Премештање фасцикле на USB меморију
 
Исти поступак примењујемо и када желимо да податке са USB меморије, меморијских картица копирамо или премештамо на тврди диск рачунара. 

Са стране видео  Повезивање уређаја и пренос података коришћењем блутут технологије

Да бисмо пребацили податке са рачунара на свој паметни телефон или таблет можемо поред копирања или премештања података преко меморијских картица да корисимо и блутут (енгл. Bluetooth) технологију.

Поступак превлачења и отпуштања  можеш користити и за копирање података са рачунара у облак података  

Исти поступак користиш и за премештање једне фасцикле или документа унутар друге фасцикле.

Проналажење датотека и фасцикли  на локално и на облаку

Ма колико добро биле организоване датотеке и фасцикле, дешаваће нам се да заборавимо где се нека од њих налази. У оваквим ситуацијама треба користити претраживање    . Довољно је да у простор    за претраживање унесемо назив или део назива датотеке/фасцикле и притиснемо тастер Enter.

.. infonote::

 **Шта смо научили?**
    •	да ако су подаци организовани лако им је приступити;
    •	да за организацију података на дигиталном уређају најчешће користимо програме који су део оперативног система;
    •	да податке чувамо на тврдим дисковима, меморијским картицама, USB меморијама или на интернету – у облаку података;
    •	да је превлачење и отпуштање поступак који можемо да користимо за копирање или премештање података на спољне меморије или у облаку података.
