Час 7. Рад са текстом логичка структура и стилови
=================================================


Говорићемо о:
­	визуелној презентацији текста
­	логичкој структури текста
­	стиловима

Све до сада смо радили са текстом примењујући акције едитовања и форматирања. На тај начин бавили смо се мењањем садржаја и изглед текста, тачније бавили смо се визуелном презентацијом текста. 
У овој лекцији бавићемо се логичком структуром или логичким изгледом текста, тачније бавићемо се организацијом садржаја текста (дефинисање наслова, поднаслова, пасуса).
Ради прегледности текстуалног документа важно је да документ има главни наслов, да буде подељен на одељке (наслове појединачних прича) и поднаслове.
Додавање стилова

Да би текст био логички структуиран потребно је да дефинишемо стилове. Стилови представљају скуп правила која омогућавају брзо обликовање текста, тачније доследно форматирање елемената текста (нпр. свих наслова, поднаслова...). 
Једноставније речено, главни наслов читавог документа има свој стил (фонт, величину, боју, позицију...), наслови одељака (прича) свој стил (фонт, величину, боју, позицију...) различит од стила главног наслова, поднаслови свој стил различит од претходна два, итд.
Поступак означавања стилова своди се на означавање (селектовање) дела текста и одабир одговарајућег стила из палете уграђених стилова, која се налази у менију Home.
 
Слика. Палета уграђених стилова
Уграђене стилове могуће је изменити у палети стилова, десним кликом на одабрани стил и одабиром опције Modify.
 
Слика. Прилагођавање уграђеног стила
Отвориће се прозор Modify Style, у оквиру кога је могуће изменити фонт, величину, поравнање, боју и сличне атрибуте уграђеног стила.
  
Слика. Дијалог Modify Style
Важно је да знаш да измене стилова важе само у оквиру документа у коме су извршене. Нови документ имаће само уграђене стилове. 
Све поменуте акције могу се извести и у програмима Google Doc.  
Google Doc
Примена и  прилагођавање уграђеног стила
 

Укратко
Визуелна презентација текста представља његов појавни облик (то што видимо на екрану биће видљиво на папиру, након штампања).
Логичка структура текста описује организацију садржаја текста (наслов, поднаслови, пасуси).
Стилови омогућавају доследно форматирање елемената текста који се налазе на истом нивоу логичке структуре (нпр. свих наслова, поднаслова...).
Уграђене стилове могуће је модификовати.

