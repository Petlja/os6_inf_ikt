Задаци. Рад са текстом форматирање карактера и пасуса
=====================================================

.. questionnote::

    Задатак 1.

    Покрени програм за обраду текста и откуцај следећи текст:

    Живио сам тако сâм, без икога с ким бих могао искрено да попричам, све док ми се, пре шест година, није десила незгода у пустињи Сахара. Нешто се поломило у мотору авиона. Нисам имао ни механичара ни путника, па сам морао сам да обавим ту тешку поправку. За мене је то било питање живота и смрти. Воде за пиче имао сам једва за осам дана. 
    Прве вечери заспао сам тако на песку, хиљаду миља далеко од најближег насеља. Био сам усамљенији од бродоломника на сплаву усред океана. Зато можете замислити моје изненађење када ме у зору пробудио неки чудан гласић. Изговорио је: - Молим вас... нацртај ми овцу! - А? - Нацртај ми овцу....
    Скочио сам као да је треснуо гром. Добро сам протрљао очи. Добро сам погледао. И видео сасвим необичног малишана који ме је озбиљно посматрао. Ево његовог најбољег портрета који сам, касније,  успео да нацртам.  Али мој цртеж, наравно, ни издалека није тако чудесан као сам модел. То није моја грешка. Одрасли су ме, када ми је било шест година,  обесхрабрили у мом сликарском позиву, па ништа нисам научио да цртам осим змијског цара споља и изнутра. 
    Мали принц
    Antoan de Sent-Egziperi

    Све пасусе форматирај тако да:

    - буду поравнати са обе стране;
    - први ред буде увучен „два прста“ (1,27 cm).

    Сачувај документ.


.. questionnote:: 

    Задатак 2.

    У горњем тексту подвуци:

    •	субјекат једном линијом плаве боје;
    •	предикат двема паралелним линијама црвене боје;
    •	објекте испрекиданом линијом зелене боје;
    •	све атрибуте таласастим линијама љубичасте боје.

    Сачувај документ.

.. questionnote:: 
    
    Задатак 3

    У горњем тексту постави да текст *Мали Принц* буде такав да сва слова буду велика. Сачувај документ.

.. questionnote:: 

    Задатак 4

    Изабери један текст дужине око 10 редова из уџбеника за страни језик. Ако немаш инсталирану одговарајућу тастатуру, изврши потребна подешавања. Прекуцај текст и форматирај га као у уџбенику. Сачувај документ.
