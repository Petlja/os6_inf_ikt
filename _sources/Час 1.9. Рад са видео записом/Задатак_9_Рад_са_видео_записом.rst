Задаци. Рад са видео-записом
=============================

Задатак 1.
~~~~~~~~~~

Покрени програм за обраду видео-записа.
Преузми видео-запис `filmPriroda.mp4 <../../_images/filmPriroda.mp4>`_  и звучни-запис
`zvuk.mp3 <../../_images/zvuk.mp3>`_. Учитај видео-запис и затим уради следеће:

-  додај уводну шпицу са насловом *Природне лепоте Војводине* у трајању од 3 секунде;
-  додај аудио-запис zvuk.mp3 тако да да се чује од почетка видео-записа, али да почиње од 1:15 (75 секунди) од почетка звучног-записа;
-  додај завршну шпицу у трајању од 3 секунде са именом и презименом аутора (напиши своје име и презиме) .

Сачувај видео-запис под називом Film1.wmv.

Задатак 2.
~~~~~~~~~~

Уз помоћ паметног телефона сними видео-запис под називом *Један мој сасвим обичан дан*.
Пребаци овај видео-запис на рачунар, покрени програм за обраду видео-записа и учитај свој видео-запис *Један мој сасвим обичан дан*.

Потражи на интернету веб-сајт за бесплатно преузимање звучних записа који нису заштићени ауторским правима, затим одабери и преузми звук који ћеш убацити у свој видео запис.

Напомена: Постоји више веб-сајтова, на којима се налазе бесплатне аудио библиотеке (фонотеке), у којима музика није заштићена ауторским правима и из којих можете преузети звучне записе и уградити их као позадински звук у свој видео. 
Такви звучни записи се дистрибуирају, углавном, под тзв. лиценцом Creative Commons (CC). На пример, један такав веб-сајт је https://audionautix.com/about-jason.php.
Осим тога власници Youtube канала могу да преузимају звучне-записе који нису заштићени ауторским правима у свом студију за ауторе у одељку Фонотека. 


Затим уради следеће:

-  подели видео-запис тако да добијеш два дела;
-  премести други део видео-записа на почетак;
-  додај уводну шпицу са насловом *Један мој сасвим обичан дан* у трајању од 3 секунде;
-  додај аудио-запис који си преузео/преузела са интернета тако да је почетак на 4:30 секунди од почетка видео-записа;
-  додај завршну шпицу са именом и презименом аутора, у трајању од 3 секунде.

­Мала помоћ: Да бисмо поделили видео-запис на две дела, на временској линији означимо тачку (време) у којој желимо да поделимо видео-запис. 
Опција за поделу видео-записа налази се у оквиру картице ``Edit`` → ``Split``.  

Сачувај видео-запис под називом Film2.wmv.
