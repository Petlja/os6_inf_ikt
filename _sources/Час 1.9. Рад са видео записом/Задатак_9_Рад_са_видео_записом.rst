Задаци. Рад са видео-записом
=============================

.. questionnote::
    
    **Задатак 1.**

    Покрени програм за обраду видео-записа. Преузми видео-запис `filmPriroda.mp4 <https://petljamediastorage.blob.core.windows.net/root/Media/Default/Kursevi/OnlineNastava/6_razred_IKT_DigitalnaPismenost/filmPriroda.mp4>`_ и звучни-запис `zvuk.mp3 <https://petljamediastorage.blob.core.windows.net/root/Media/Default/Kursevi/OnlineNastava/6_razred_IKT_DigitalnaPismenost/zvuk.mp3>`_. Учитај видео-запис и затим уради следеће:

    * додај уводну шпицу са насловом  у трајању од три секунде;
    * додај аудио-запис zvuk.mp3 тако да се чује од почетка видео-записа, али да стартује на 1:15 (75 секунди) од почетка звучног-записа;
    * додај завршну шпицу у трајању од три секунде са именом и презименом аутора (напиши своје име и презиме) .
    * Сачувај видео-запис.

.. questionnote::

    **Задатак 2.**

    Уз помоћ паметног телефона сними видео-запис. Пребаци овај видео-запис на рачунар, покрени програм за обраду видео-записа и учитај га. 
    Потражи на интернету веб-сајт за бесплатно преузимање звучних записа који нису заштићени ауторским правима, затим одабери и преузми звук који ћеш убацити у свој видео запис.
    Напомена: Постоји више веб-сајтова, на којима се налазе бесплатне аудио библиотеке (фонотеке), у којима музика није заштићена ауторским правима и из којих можете преузети звучне записе и уградити их као позадински звук у свој видео. Такви звучни записи се дистрибуирају, углавном, под тзв. лиценцом Creative Commons (CC). На пример, један такав веб-сајт је https://audionautix.com/about-jason.php. Осим тога власници Youtube канала могу да преузимају звучне-записе који нису заштићени ауторским правима у свом студију за ауторе у одељку Фонотека.
    Затим уради следеће:
    
    * подели видео-запис тако да добијеш два дела;
    * премести други део видео-записа на почетак;
    * додај уводну шпицу са насловом  у трајању од три секунде;
    * додај аудио-запис који си преузео/преузела са интернета тако да стартује на 4:30 секунди од почетка видео-записа;
    * додај завршну шпицу са именом и презименом аутора, у трајању од три секунде.
    * Сачувај видео-запис.

.. questionnote::
        
    **Задатак 3**

    Тема твог видео записа је Екологија и заштита животне средине. Потребно је да примениш знање стечено у раду са сликама и звучним датотекама и креираш кратак видео на задату тему. Води рачуна о ауторским правима за фотографије, звучне и видео датотеке које преузимаш.
    Обавезно наведи аутора (себе). Видео не треба да траје дуже од два минута.
