Час 9. Рад са видео записом
===========================

Говорићемо о:
­	основној обради видео-записа

Да бисмо снимили жељени видео-запис потребно је да користимо камеру мобилног телефона или другог дигиталног уређаја. Током снимања видео-записа често се сниме и делови који су непотребни и нежељени. Често овако снимљен видео-запис треба додатно уредити – скратити, додати различите ефекте, најавну и одјавну шпицу, музику...
Постоји велики број алата за обраду видео-записа. Једноставан за употребу и често коришћен је бесплатан програм Windows Movie Maker. Oвај програм можемо да преузмемо са интернет адресе https://www.winmoviemaker.com/, а затим инсталирамо на рачунар. 
Програм Windows Movie Maker покрећемо кликом на Start  All Programs  Windows Movie Maker. Отвориће се радно окружење следећег изгледа: 


 
Слика. Радна површина програма Windows Live Movie Maker (1- Трака са алатима, 2 - Прозор за приказ видео-записа, 3 - Простор за уређивање видео-записа, 4 - Контроле за репродукцију видео-записа 5 - Клизач за смањивање или увећавање елемената видео-записа приказаних у простору за уређивање)

Радно окружење је простор у који можемо да додајемо видео-записе, слике, звучне записе... и да их, затим, едитујемо (скраћујемо, додајемо најавну и одјавну шпицу, титлујемо) и форматирамо (додајемо ефекте).
Видео-запис који смо снимили телефоном и пребацили на рачунар додајемо у Windows Movie Maker тако што, у картици Home одаберемо опцију  , пронађемо наш видео-запис и кликнемо на Open. У простору за уређивање, учитани видео-запис приказује се у виду низа сцена  које чине временску линију видео-записа и које можемо даље да уређујемо.
 
Слика. Учитан видео-запис (1 – низ сцена које чине временску линију видео-записа)
Често се дешава да снимљени видео-запис буде оријентисан погрешно. Да би смо такав видео-запис могли да користимо,  неопходно је да га ротирамо (окренемо) коришћењем опције   из картице Home.
Често снимљени видео-запис садржи и неке непотребне сцене или предуго траје. За одбацивање нежељених делова видео-записа користимо опцију EditTrim. Довољно је да одредимо:
•	почетну тачку (време) нежељеног дела видео-записа (уносећи вредност изражену у секундама у поље   и
•	крајњу тачку (време) нежељеног дела видео-записа уносећи жељену вредност изражену у секундама у поље  ,
а затим кликнемо на дугме  . 
Видео-запис чувамо кликом на падајућу листу Save movie и из ње бирамо опцију  . Отвориће се прозор у коме бирамо место где ћемо чувати видео-запис. 
По завршетку поступка чувања видео-записа отвара се прозор који нам даје могућност да сачувани видео-запис репродукујемо (Play), да отворимо фасциклу у којој је сачуван (Open Folder) или да прозор затворимо (Close).
 
Слика. Прозор који се приказује након чувања видео-записа 

Напомена: Видео-запис можемо да сачувамо и коришћењем опције    Save Project As. Тада ће он бити сачуван као датотека са екстензијом .wlmp, коју можемо да отворимо и репродукујемо само у програму Windows Movie Maker.
Добро је да знамо да је видео-запису могуће додати најавну шпицу (кликом на дугме  ), титл (кликом на дугме  ) и одјавну шпицу (кликом на дугме  ). Све ове опције налазе се у картици Home. 
Као и код филмова које гледамо у биоскопу или на телевизији, најавна и одјавна шпица могу да имају различите ефекте (працак, прелаз из црнила у пуно светло, прелаз из пуног светла у црнило...). Све ове ефекте бирамо из палете Effects, коју проналазимо у катрици Format.
 
Слика. Палета Format  Effects
Поред ефеката, најавној и одјавној шпици можемо да подесимо боју позадине кликом на Format  Backgroundcolor.
Време трајања најавне и одјавне шпице морамо добро да одмеримо. Оне не треба да трају сувише дуго, али ни прекратко. Дужину најавне и одјавне шпице подешавамо уношењем вредности у опцији   у картици Еdit, где уносимо број секунди трајања ових шпица.
Како би најавна и одјавна шпица имале смисла важно им је додати текст, коришћењем    која се налази у картици Format. Сва форматирања текста (промену фонта, величине и боје) вршимо на исти начин као и у било ком програму за обраду текста. Неопходно је да тексту најавне и одјавне шпице одредимо тренутак у коме ће се појавити  , као и дужину приказа  .
Да бисмо направили што квалитетнији и интересантнији видео-запис, треба да имамо у виду да поред звука који настаје током самог снимања, можемо да додамо и звук/музику по нашем избору. То чинимо кликом на падајућу листу   која се налази у картици Home. Ако из листе изаберемо опцију:
 	додаћемо звучни запис који ће се чути од самог почетка видео-записа.
 	додаћемо звучни запис који ће се чути од места где смо у временској линији видео-записа поставили курсор миша и кликнули.

Након додавања, звук можемо да мењамо: подесимо му јачину (OptionsMusic volume), додамо ефекат постепеног појачавања (Options Fade in) или постепеног утишавања (OptionsFade out), подесимо време почетка (OptionsStart time) и краја репродукције (OptionsEnd point). 

Kaда креирамо видео-записе треба да имамо на уму да постоје људи који не чују добро. Зато је увек добро додати одговарајући титл. 
Дешава се да неки програми „не умеју” да раде са свим типовима видео датотека. Тада вршимо конверзију (промену) типа датотеке. Конверзију вршимо и када желимо да видео датотеке заузимају мање меморијског простора.
Као и код звучног записа, за конверзију типова датотека користимо програм Format Factory. 
Уради
Видео-запису RuneFilm.wmv промени тип датотеке у .mp4.
Видео-запис RuneFilm.wmv заузима ______________ MB меморијског простора.
Видео-запис RuneFilm.mp4 заузима ______________ MB меморијског простора.
Шта закључујеш? Објасни.

Укратко
Мобилни дигитални уређаји најчешћа су средства за снимање видео-записа.
Видео-запис можемо додатно да уредимо – уклањање нежељених делова, додајемо различите ефекте, најавну и одјавну шпицу, титл и звук.
Конверзију типа датотеке вршимо када програм који користимо „не уме“ да ради са датотекама које имамо или када желимо да оне заузимају мање меморијског простора. 
