Час 1. Дигитални уређаји
========================

Говорићемо о:
-	правилном коришћењу ИКТ уређаја

Људи свакодневно користе дигиталне уређаје на послу, у школи и код куће. Сви дигитални уређаји имају исти основни хардвер - тачније скуп делова који су неопходни за рад дигиталног уређаја. Неки од тих делова дигиталних уређаја се налазе у кућишту, као што су процесор, радна меморија, меморија за чување података, матична плоча, графичка и звучна картица.
Када отворимо кућиште било ког дигиталног уређаја, уочићемо: 
­	Процесор   - извршава наредбе и обрађује податке. Често се за процесор користи енглеска скраћеница CPU (central processing unit). У њему се реализују све рачунске (аритметичке) и логичке операције и извршавају наредбе које корисник задаје током рада дигиталног уређаја. Основне карактеристике сваког процесора су његова брзина и радни такт. Брзина представља број операција (задатака) које процесор може да обради у једној секунди. Она се обично изражава у милионима инструкција које процесор извршава у једној секунди (MIPS - je скраћеница од Million Instructions Per Seconds). Радни такт представља „ритам“ по коме ради процесор и изражава се у херцима (Hz). У данашњим дигиталним уређајима радни такт процесора изражава се у GHz. 1GHz = 1.000.000.000 операција у секунди
­	Радну или оперативна меморију  - меморија која чува податке и програме које процесор тренутно обрађује, односно са којима ради. За радну меморију уобичајена је енглеска скраћеница RAM (Random Access Memory). Ова  меморија је место на коме се чувају сви покренути програми и отворени документи. Радна меморија омогућава процесору да брзо приступа подацима и програмима. Када се дигитални уређај искључи, све што се налази у радној меморији се брише. 
­	Тврди диск или хард диск  - меморија која трајно чува податке и програме, без обзира да ли је дигитални уређај укључен или не. Тврди диск је спорији у односу на радну меморију па процесор, податке и програме са којима тренутно ради, привремено „премешта“ са тврдог диска у радну меморију. Када заврши посао, процесор враћа податке из радне меморије на тврди диск, где се они трајно чувају. Основна одлика меморије (радне меморије или тврдог диска) је капацитет - количина података која може да се чува. Капацитет меморије се изражава у бајтовима (B). Меморија данашњих дигиталних уређаја је велики, тако да се чешће користе јединице веће од бајта - KB (килобајт), MB (мегабајт), GB (гигабајт) и TB (терабајт).
­	Графичку картицу  - служи за приказивање слике на екрану дигиталних уређаја. Иако је део рачунара графичка картица је такође мали рачунар јер поседује свој процесор, за који се користи енглеска скраћеница GPU (graphic processing unit), и своју радну меморију. 
­	Звучну картицу  - служи да уз звучнике чујемо звук на дигиталном уређају. 
­	Матичну плочу  - основа дигиталног уређаја. Све компоненте, од графичке, звучне картице, хард диска, процесора и РАМ меморија се прикључује на њу чиме су они повезани у складну целину. На матичној плочи неки елементи омогућавају прикључење осталих елемената и то су разни конектори, слотови и џампери, итд.

За трајно чување података осим тврдог диска користе се и спољашње (екстерне) меморије – нпр. меморијске (флеш) картице и USB (Universal Serial Bus) меморије. USB меморија је преносни уређај за чување дигиталних података и пренос информација.
   
Спољашње меморије 1. USB меморије, 2. меморијске (флеш) картице


Правилно коришћење дигиталних уређаја

За рад дигиталних уређаја неопходна је струја. Када је уређај укључен, сваки додир са водом, као добрим проводником струје, могао би да изазове квар. Зато је јако важно да да поред дигиталног уређаја не остављамо чашу са водом или слатким пићем. Поред тога јако је важно да се редовно, бар једном годишње рачунар носи у сервис на детаљно чишћење, јер често прашина утиче на престанак рада појединих компоненти.
Поред прашине, вишесатно коришћење дигиталних уређаја може довести до престанка рада уређаја. Зато је добро да да након сат времена коришћења дигиталног уређаја се направи пауза. Екрани дигиталних уређаја су ломљиви, зато је добро да преко екрана постави заштитно стакло. 
Сасвим је природно да, након извесног времена, старе дигиталне уређаје заменимо новим. Електронски отпад спада у опасан отпад јер садржи отровне хемијске супстанце. Јако је важно да старе дигиталне уређаје никада не бацамо заједно са осталим отпадом. За одлагање електронског отпада постоје специјалне комуналне службе.
Да би уређаји правилно радили важно је надограђивати (ажурирати) програме на дигиталном уређају.
Енергија је скупа и нема је довољно. Треба бити обазрив када је потрошња енергије у питању и зато је важно да ако се дигитални уређај не користи дуже од пола сата, исти искључи. 
Укратко
-	Процесор (CPU) је срце рачунара. Он извршава наредбе и обрађује податке.
-	Радна меморија (RAM) чува податке и програме са којима процесор тренутно ради, али их чува док је рачунар укључен.
-	Тврди диск или хард диск, је врста меморије која трајно памти податке и програме, без обзира да ли је рачунар укључен или не.
-	Графичка картицу је задужена да створи и контролише слику која се приказује на екрану дигиталног уређаја.
-	Звучна картица нам, уз звучнике, обезбеђује да чујемо звук. 
-	Матична плоча повезује све делове који се налазе у кућишту дигиталног уређаја у складну целину. 
-	Пажљивим руковањем дигиталним уређајима продужавамо њихов век трајања, а тиме осим што штедимо новац, чувамо и животну средину.





Ако желите нешто посебно да истакнете то можете урадити овако 

.. infonote:: Подсетник и смернице: 
            
            - ово је сада издвојено од остатка текста 


Ако желите да се неки елемет приказује само када кликнете на њега, то можете урадити овако 

.. reveal:: sakrivanj
   :showtitle: Кликните овде за приказ
   :hidetitle: Сакриј прозор
   
   .. infonote:: Ову директиву сакривамо
    
        Унутар ове директиве налази се текст који треба приказати или сакрити. Обратите пажњу на назубљивање када се у оквиру одређених директива (у овом случају ``..reveal::``) налазе друге директиве (``..infonote``).

