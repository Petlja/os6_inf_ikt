Час 5. Рад са текстом форматирање карактера и пасуса
====================================================

Говорићемо о:
­	Форматирању карактера
­	Форматирању пасуса

Форматирање је промена изгледа текста, тачније представља визуално обликовање текста.
Форматирање карактера 

Форматирање карактера  у тексту подразумева промену изгледа карактера у тексту, а то се постиже променом фонта, величине, боје, итд. Осим ових, могуће је урадити још нека корисна подешавања карактера у картици Home, одељак Font. 
 
Слика. Одељак Font
Међу најчешће коришћеним су:
1.	подвлачење текста линијама различитих облика и боја;
2.	претварање текста у индекс (мали карактер који се исписује испод линије текста) и 
3.	претварање текста у експонент (мали карактер који се исписује изнад линије текста).
Уради

Подвлачење текста линијама различитих облика и боја врло је згодно за истицање важних реченичних чланова , попут субјекта, предиката, објекта...

 

У тексту о Блутут технологији пронађи реченицу:
Краљ Харалд је ујединио Данце и Норвежане. 
Подвуци:
•	субјекат једном линијом плаве боје;
•	предикат двема паралелним линијама црвене боје;
•	објекте испрекиданом линијом зелене боје.

У тексту о Блутут технологији пронађи реченицу:
Блутут стандард за бежичну комуникацију је ујединио (упарио) рачунаре и мобилне уређаје бежичним везама кратког домета.
Подвуци:
•	све атрибуте таласастим линијама љубичасте боје.

На крај текста о Блутут технологији додај своје име, презиме и ознаку разреда и одељења, у формату Име Презиме VI1.
Испод имена и ознаке разреда и одељења откуцај Задатак завршен у 1210h.

Сачувај документ.


Корисна је и могућност да све карактере означеног (селектованог) текста претворимо у мале или велике, да им доделимо реченичку структуру (прво слово велико, остала мала), да учинимо да свака реч почиње великим словом док су остала мала и обрнуто. 
Уради
 
Наслов текста о Блутут технологији форматирај тако да сва слова буду велика.
Сачувај документ.

Форматирање пасуса 

Осим карактера, могуће је форматирати и пасусе. Пасус је мали тео текста, одељак чији изглед можемо да мењамо у картици Home, одељак Paragraph. 
 
Слика. Одељак Paragraph
Међу најчешћим подешавањима су:
1.	поравнавање текста (лево, средина, десно, обострано)
2.	бојење позадине параграфа
3.	приказ невидљивих карактера
4.	подешавање прореда (размака између редова) 
5.	увлачење првог реда
Размак између редова подешавамо кликом на   . 
Кликом на дугме  , приказаће се симболи откуцаних невидљивих карактера:
Табулатор (увлачење реда/пасуса/текста)
размак 
прелазак у нови ред (нови пасус)	 

Поновним кликом на дугме  искључујемо приказ невидљивих карактера. Важно је да знаш да невидљиви карактери неће бити одштампани.
На часовима матерњег језика, када пишеш састав или други текст, пасусе увлачиш „два прста“. У програму за рад са текстом ову акцију можеш да спроведеш притиском на тастер Табулатор. 
Ширину табулатора подешаваш у оквиру дијалога Paragraph. Кликом на дугме Tabs отвориће се прозор у коме подешавамо ширину табулатора уношењем жељене вредности у поље Default tab stops → OK.
 
Слика. Дијалог Tab
Уради
Све пасусе текста о Блутут технологији форматирај тако да:
- буду поравнати са обе стране;
- први ред буде увучен „два прста“ (1,27cm).
Сачувај документ.
Све поменуте акције могу се извести и у програмима Google Doc.
Google Doc
Форматирање карактера	Форматирање пасуса
 	 


Укратко
Унос текста представља процес куцања низова карактера - слова, бројева, знакова, размака... 
Карактере форматирамо коришћењем опција одељка Font.
Пасусе форматирамо коришћењем опција одељка Paragraph.

