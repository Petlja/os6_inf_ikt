Час 10. Мултимедијалне презентације
===================================

Говорићемо о:
­	одликама квалитетне мултимедијилане презентације
­	доследном форматирању презентације помоћу мастер-слајда
Oве школске године ствараћемо једноставне мултимедијалне бавећи се форматирањем сваког појединачног слајда. За то ћемо користити један модел-слајд (кажемо и мастер-слајд). Мастер-слајд садржи информације (о теми, распореду слајдова, боју позадине слајдова, фонтове, ефекте,..) који су нам за ту презентацију потребни. Форматирањем мастер-слајда мењамо формат свих осталих слајдова презентације. 
У програму Microsoft Оffice Power Point (покрећемо га кликом на Start → All Programs → Microsoft Office → Microsoft Office Power Point) мастер-слајд креирамо тако што у картици View одаберемо опцију Slide Master.
 
Слика. Одабир опције Slide Master
Главни мастер-слајд је први слајд у простору са сликама на левој страни прозора. Повезани мајстер-слајдови нанизани су одмах испод њега. 
 
Слика. Опција Slide Master (1 – главни мастер-слајд, 2 – повезани мастер-слајдови)
Форматирање мастер-слајда врши се на уобичајен начин. У оквиру картице Home означавамо (селектујемо) текст, а затим примењујемо одговарајуће акције форматирања. 
У дну главног мастер-слајда постоје три поља која су предвиђена за приказ датума, текста и редног броја слајда. Поља су подешена тако да се не приказују на слајду. Ово подешавање мењамо у оквиру картице Insert → Header&Footer, тако што кликнемо у квадратић испред поља које желимо да буде видљиво.
 
Слика. Означавање видљивим поља предвиђена за приказ датума, текста и редног броја мастер-слајда (1 –датум и време, 2 – редни број слајда, 3- текст у дну слајда, 4- не приказивати на почетном слајду) 

Форматирањем главног мастер-слајда мењамо формат свих осталих слајдова презентације. Форматирањем неког од повезаних мастер-слајдова мења се само његов изглед, без утицаја на главни и остале повезане мастер-слајдове.
Ако нам је намера да креирамо презентацију која садржи слајдове са распоредом елемената по нашој жељи, далеко је згодније направити нови повезани мастер-слајд, него мењати постојеће. То се постиже кликом на Slide Master → Insert Layout. 
 
Слика. Опција Insert Layout
Отвориће се празан слајд који садржи оквир за наслов и поља за датум, текст на дну слајда и редни број слајда.
Кликом на падајућу листу Insert Placeholder добијамо могућност да одаберемо оквир који ће садржати текст/слику/звук/табелу... Оквир постављамо на слајд тако што га „исцртавамо“ (држимо притиснут леви тастер миша и развлачимо оквир до величине која нам одговара).
 
Слика. Додавање оквира за унос текста/слике/звука/табеле... 
Осим оквира, на слајд је могуће додати елементе попут конкретне слике, графикона, текста... који ће се приказивати на слајду. Довољно је да одаберемо картицу Insert, а затим и врсту садржаја коју желимо да додамо. Отвориће се дијалог у коме означавамо коју дадотеку додајемо и одабирамо опцију Insert.
Новом повезаном мастер-слајду можемо да променимо име кликом Master Slide → Rename и укуцавањем новог назива у предвиђени простор. 
        
Слика. Именовање новог мастер-слајда
Када завршимо са форматирањем главног и повезаних мастер-слајдова, потребно је да затворимо картицу Slide Master кликом на Close Master View.  Новоформирани повезани мастер-слајд доступан је у падајућој листи испод дугмета Home → New Slide.
 
Слика. Нови повезани мастер-слад доступан је у оквиру опције New Slide.
Подсећамо те да се презентација састоји од слајдова , на које уносиш текст, слике, звучне и видео садржаје, табеле... Текст који унесемо на слајд едитујемо и форматирамо на исти начин као и у програму за обраду текста. Слику, звук, видео-запис, симболе... додајемо на слајд одабиром опције Insert, на исти начин као у програму за обраду текста.
 
Слика. Опција Insert са означеним акцијама за унос слике, симбола, видео-записа и звука.
Кликом на опцију File, које се налази у горњем левом углу прозора, добијамо могућност да сачувамо презентацију, али и да креирамо нову или отворимо постојећу. Презентацију покрећемо помоћу тастатуре, притиском на тастер F5 или одабиром картице Slide Show → From Beginning / Slide Show → From Current Slide. 
Мултимедијалана презентација има сврху само ако, на примерен начин подржава твоје усмено излагање. Да би порука оставила на публику жељени утисак, потребно је да:
•	добро проучиш тему о којој говориш;
•	увежбаш усмено излагање, најбоље пред укућанима или огледалом (немој да учиш текст напамет);
•	током излагања оствариш контакт очима са публиком, често се осмехујеш и гестикулираш;
•	не читаш са слајдова;
•	оставиш публици довољно времена за питања (ако не знаш одговор на неко питање, реци да ћеш се потрудити да га пронађеш).
Укратко
Појам презентација означава процес представљања неке теме публици. 
Најчешће коришћени погледи на презентацију су нормални поглед (Normal View) и поглед за сортирање слајдова (Slide Sorter View).
Општи изглед презентације дефинишемо креирањем мастер-слајда, који садржи елементе који су нам потребни за конкретну презентацију.
Садржаји слајдова треба да су у складу са следећа четири принципа: 
- више слика, мање текста, 
- један слајд, једна порука
- без набрајања!
- нека буде једноставно!







Ако желите нешто посебно да истакнете то можете урадити овако 

.. infonote:: Подсетник и смернице: 
            
            - ово је сада издвојено од остатка текста 


Ако желите да се неки елемет приказује само када кликнете на њега, то можете урадити овако 

.. reveal:: sakrivanj
   :showtitle: Кликните овде за приказ
   :hidetitle: Сакриј прозор
   
   .. infonote:: Ову директиву сакривамо
    
        Унутар ове директиве налази се текст који треба приказати или сакрити. Обратите пажњу на назубљивање када се у оквиру одређених директива (у овом случају ``..reveal::``) налазе друге директиве (``..infonote``).

